ProlegomenaIII A. XXXl

is enim in Scriptorum ueterum noua collectione e Vaticanis
codicibus edita ΙΙΙ 2 (Romae 1828) Marii Victorini philosophi
in epistulas Pauli ad GalataS‚ ad PhilippenseS‚ ad Ephesios
commentarios publici iuris fecit atque hoc monitum addidit,
quo de illo Victorino maxima spes, de nostro parua excitari
potuit (p. 147): Tres ad hanc commentariorum curandam edi-
tionem adhibui Vaticanae bibliothecae codices ; nempe Otto-
bonianum 3288 A, saec. XIV, a quo exscriptus est· Ottobonianus
3288 B saec. XVI ; postremo Vaticanum 3546 saec. item XVI,
ab alterutro Ottoboniano ferme desumptum: quare lectionum
uarietas in his ineditis commentariis nulla propemodum est . . . .
primus occurrit Victorini in apocalypsim commentarius (seu
commentarium, ut saepius in his codicibus scribitur) cum
praeuia Hieronymi epistula . . . . sequuntur Victorini com-
mentarii hactenus inediti in epistulas ad Galatas et ad Phi-
lippenses. deinde Victorini scribuntur opuscula duo, nempe
de illis uerbis ysne-seos factum est uespere et mane
dies unus ; et contra duo principia Manichaeorum ; quorum
utrumque primus extulit in lucem Sirmondus‚ eat Heriuallensis
monasterii codice sumptum . . . sequitur in codd· commentarius
hactenus ineditus in epistulam ad Ephesios. extremum est in
codicibus opusculum inscriptum de physicis. . . quodsihuic scripto
Victorini nomen non praeponitur, aio id ipsum nomen ne duobus
quidem opusculis in his codd. praeponi, quae a Sirmondo edita
dimi, quaeque Victorini sine dubio sunt. alias horum codicum
partes nunc omitto1'); prima pars digna est, quae diligentissime
inspiciatur. nam praeuia Hieronymi epistula, quae notam re-
censionem indicare uidetur, quamquam Angelus Mai ea de-
ceptus textum commentarii in apocalypsim minime respexit,
non potest de textu ipso praeiudicare, cuius formam summi
momenti esse statim uidebimus.

1) Cf. lust. Woehrer, Studien eu Marius Victorinus. Jahresbericht des
Privat- Unteryymn. zu Wilheriny 1905, p. 38 sqq. Woehrer argumentis
parum probabilibus demonstrare studet Victorino Petauionensi non solum
commentarium in apocalypsim, sed etiam duo opuscula de uerbis geneseos
et (lc physicis attribuenda esse.

