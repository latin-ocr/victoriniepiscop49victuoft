LV] ProlegomenaIIIB2

sed eam textus formationem, quam signo Φ notauimus‚ in
manibus Beati fuisse, quamobrem eum testibus istius recensionis
adnumerare licet. est uero usus libri Beati multiplex3 multis
enim locis eius auxilio cognoscimus additamenta, quibus inde
ab Hieronymi recensione editio Victorini augmentata est, ex
Ticonii Donatistae commentariis fluxisse.

Auctor recensionis (D, qui post Hieronymi, ante Beati pres-
byteri tempora recensioni Hieronymi denuo edendae operam
dedit, quis fuerit, ignotum est; eum ingenio parum sagaci
fuisse inde apparet, quod turbatum commentarii ordinem foliis
quibusdam in archetypo transpositis [cf. p. 95, 3) non sensit
neque sanauit, sed officio suo satisfecisse sibi uidebatur, si
plenior quain in recensione Hieronymi apocalypsis textus additus,
si commentarius quibusdam aliis additamentis auctus si
quaedam, quae displicebant, omissa erant. de hac triplici
ratione, qua in libro edendo usus est, nunc accuratius disputa-
bimus,

1) Textus apocalypsiS, quein auctor recensionis ‹J› addidit
et postremae recensionis auctor ex prioribus mixtae postea
retinuit, in editione nostra litteris cursiuis impressus et uncis
angulatis ([ ]) inclusus est. huius textus fons in cap. 20, 1-8,
4-5, 6, 8—10 (p. 139—145) indicari potest·, nam eundem
apocalypsis textum exhibent Augustinus in libro de ciu. dei
XX 7 et 8 (cf. CSEL 40, 2 p. 439, 9—28 et 444, 14—20)
et Augustini in hac parte pedisequus Primasius (cf. in libro Th.
Z ahn Forschunqen zur Gesch- des neutest. Kanons IV ‘textum
apocalypsis a me editum p. 162, 2-103, 6 et 164, 1—-5),
ex Augustini autem libro lias partes transscriptas esse inde
apparet, quod Augustini expositio cap. 20, 10 adiuncta: hoc
iam ad iudicium nouissimum pertinet ipsa quoque repetitur
(p. 145, 9). sed utile erit tabulam conficere, in qua breuis con·

spectus omnium apocalypsis locorum, quos interpolator adiunxit,
praesto est.

